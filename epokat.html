<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <style>
   h1 {
  font-family: helvetica;
  font-size: 3vw;
  letter-spacing: 5px;
  text-align: center;
  text-transform: uppercase;
}

p {
  font-family: calibri;
  font-size: 2vw;
  line-height: 3vw;
  text-align: justify;
}

    </style>
</head>
<body>
    <h1>ARTI NË SHQIPËRI NË GJYSMËN E PARË TË SHEK. XX</h1>
<p>Në kapërcim të shekujve XIX-XX Shqipëria ishte në kërkim të identitetit të vet sa si shtet, aq edhe si komb. Artistët e pakët të kësaj periudhe lëkunden mes komercializmit dhe një arti realist me frymë

    kombëtare, duke u shkëputur krejtësisht nga e kaluara e shekujve nën Perandorinë Osmane.
    
      
    
    Marubi dhe fotografia në Shqipëri në mesin e shek. XIX
    
    Të parët që propozuan imazhe të vërteta nga realiteti i kohës ishin fotografët. I pari mes tyre ishte Pjetër Marubi (1834-1903), një italian i ri që e solli teknologjinë e fotografisë në Shkodër rreth vitit 1850. Ai me fotografitë e tij zbuloi për herë të parë se ç’pamje kishte peizazhi, qyteti, dhe banorët e Shkodrës. Ai ofroi një shëmbëlltyrë të vërtetë të realitetit të kohës. Në këtë mënyrë u thye përfundimisht tradita shekullore e artit fetar si i vetmi art në realitetin shqiptar. Pas tij shumë fotografë të tjerë sidomos pas shpalljes së Pavarësisë, u shtuan gati në çdo qytet të Shqipërisë. Disa prej tyre ishin Kel Marubi (1870- 1940), djali i birësuar i Pjetrit, fotografi korçar Kristaq Sotiri (1883-1970), Shan Pici, Dedë Jakova, Ymer Bali, etj.
    
    Arkitektura mes frymës italiane dhe asaj shqiptare
    
    Ndërkohë në fillim të shekullit XX, në shumë qytete të Shqipërisë, po ndryshonte dhe arkitektura e banesave dhe ndërtesave institucionale.
    
    Disa arkitektë vendas si Kolë Idromeno (1860-1939), Kristo Sotiri, Qemal Butka etj., ofruan një arkitekturë të rinovuar, larg frymës tradicionale të banesës popullore qytetare. Ata u frymëzuan nga arkitektura e kohës në perëndim dhe nga qytete të tjera të mëdha të Ballkanit, duke u dhënë qyteteve shqiptare një frymë të re mjaft perëndimore. Një shembull klasik i saj mund të shijohet ende sot në pedonale në Shkodër, apo në vilat e bulevardit “Republika” në Korçë.
    
    
    
    Ndërkohë që prej viteve ’30 në Tiranë do të ngriheshin një sërë ndërtesash nga arkitektë italianë të pajtuar nga qeveria e mbretit Zog. Fillimisht u dalluan arkitektë si F. di Fausto, autor i kompleksit të ministrive dhe V. Morpurgos autor i bankës kombëtare. Më tej në vitet e pushtimit u dallua Gerardo Bozio (Gherardo Bosio) si autor i ndërtesave rreth sheshit “Nënë Tereza”, atëherë të njohur si sheshi “Litorio” i kryeministrisë, i bulevardit etj.
    
     
    
    Piktura shqiptare në gjysmën e parë të shek. XX
    
    Piktura nuk vonoi shumë të ndiqte rrugën realiste të fotografisë. Në fakt disa nga fotografët e parë të mesit të shek. XIX ishin njëkohësisht edhe piktorë. Një prej tyre, Kolë Idromeno do të themelonte pikturën realiste shqiptare rreth vitit 1880 në Shkodër, kohë kur realizoi dhe një nga veprat e tij më të mira, “Motra Tone”, e cila pasqyron motrën e artistit me kostum tradicional, teksa pozon. Vepër tjetër e autorit është “Dasma Shkodrane” me temë fetare, por me trajtim realist. Përveç Idromenos në Shkodër u dallua dhe piktori Simon Rrota (1887-1961), i cili trajtoi pothuaj vetëm tema nga qyteti i tij, si: personazhe të kohës në rrugë, pamje karakteristike të Shkodrës etj.
    
    Piktorë të tjerë të rëndësishëm kishte dhe në qytetin e Korçës, siç ishte rasti i Vangjush Mios (1891-1957), i cili mund të konsiderohet dhe si peizazhisti i parë i artit shqiptar, pasi pjesën më të madhe të karrierës së tij ia kushtoi kësaj gjinie. Artistët të tjerë të rëndësishëm sidomos përgjatë viteve ’30-‘40 ishin Zef Kolombi, Sadik Kaceli
    
    
    
    Paskali dhe skulptura në vitet ‘30
    
    Deri në fund të viteve ’20 skulptura shqiptare ishte prekur vetëm në mënyrë autodidakte nga skulptori Murat Toptani, por në vitet ’30 Odhise Paskali (1903- 1985) e ngriti gjininë e saj në një nivel shumë më të lartë. Pas studimeve në Itali ai filloi të realizojë disa skulptura kavaleti, ku dallon “I urituri“ vepër e vitit 1924, e frymëzuar nga vuajtjet e popullsisë çame në ullishtat e Vlorës. Ai krijoi një seri veprash monumentale si “Luftëtari Kombëtar” e “Themistokli Gërmenji”, në Korçë, “Çerçiz Topulli”, në Gjirokastër dhe “Flamurtari” në Vlorë. Paskali konsiderohet edhe sot themeluesi i skulpturës monumentale në historinë e artit shqiptar dhe skulptori më i mirë i shekullit të XX.
</html>